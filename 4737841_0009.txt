FRIDERIOVS sOHOELL

FRIDERIOO RITSOHE LIO
S.

Quod nuper patri mihi meo dicendum erat, cum parvam
ad eum opellam grati piique animi testandi ergo deferrem,
idem iam Tecum orandum est, praeceptor carissime, huic
opusculo quod Tuum nomen inscribere ausus sum. Nam
vellem equidem, ut afferre possem quod aliquanto dignius
esset Tuis in me meritis et eximio quo me amplecteris studio.
Sed tali tractationi quoniam vires non sufficiunt, tantillo
potius quam nullo munusculo significaverim quam penitus
Tui et amor et admiratio pectus meum permoveat. Atque
illud 'mihi solacio est, quod ut alia ita hoc a Te didici: non
contemnendum esse quod quis ad studia nostra vel tantillum
conferat, si quidem vera precedat indagandi ratione nec
minus tritissima quaeque devitet rursus recoquere quam probe
explorata immaturo studio novare3 nec tamen audaciam per
se vituperandam esse ostendis, dum modo sapere audeamus.
Hoc igitur ipse quoque volui certe efficere et in aliis et hac
in scriptiuncula. Sed in litteris quoniam non sat est volu-
isse — nam cui non suppetit quod verum sit aut verius

saltem quam quae antea prolata sunt, manum de tabula
habeto! —7 iam cum aliorum arbitrorum tum Tuum ante

omnes iudicium me docebit, in Plauto recensendo operam
quam posthac de integro faciam spectanda an exigenda
vobis sit prius.

Vale mihique favere perge.

⁷*

